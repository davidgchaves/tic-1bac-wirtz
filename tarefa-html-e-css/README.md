# Tarefa HTML & CSS

Tal e como xa falaramos a través da canle de Telegram, imos definir formalmente a tarefa relativa a HTML e CSS para a que seguiremos os videos do bootcamp de Frontend Masters que podedes atopar [nesta ligazón](https://frontendmasters.com/bootcamp/). Según o tempo e ganas cos que contedes poderedes realizar as seguintes partes.

## 1. HTML

Completar, como mínimo, a [introducción ao HTML](https://frontendmasters.com/bootcamp/introduction-html/), realizando os exercicios que se van propoñendo e a práctica de **Book Markup** ao final do módulo.

Esta é a tarefa máis básica, tendo que entregar:

- Unha captura de pantalla que confirme que víchedes todos os vídeos (a medida que finalizades un video veredes que a barra de progreso aumenta).
- O exercicio do **Book Markup** como un ficheiro `html` ou como un proxecto (pen) de codepen.

## 2. CSS Básico

Térase en conta, a maiores, a realización da [introducción ao CSS](https://frontendmasters.com/bootcamp/introduction-css/), de temática mais complexa e que nos adentra no mundo das deseñadoras gráficas, máis que no das programadoras. É recomendable facer as 3 primeiras seccións:

1. CSS Basics.
2. CSS Classes & the Cascade.
3. CSS Tools & Exercises.

Nesta última sección poderemos aplicar estilos básicos a práctica do **Book Markup** que comezamos na sección do HTML.

Esta é unha tarefa máis avanzada, tendo que entregar:

- Unha captura de pantalla que confirme que víchedes todos os vídeos (a medida que finalizades un video veredes que a barra de progreso aumenta).
- O exercicio do **Book Markup** como un ficheiro `html` e outro `css` ou como un proxecto (pen) de codepen.

## 3. CSS Avanzado

A persoa que se atope con ánimo, poderá finalizar a [introducción ao CSS](https://frontendmasters.com/bootcamp/introduction-css/) coas seccións:

1. CSS Spacing.
2. CSS Layout with Block & Inline Block.
3. CSS Layout with Floats (**ANTIGUO!**)
4. CSS Layout with Flexbox (**MODERNO!**)

Estas 4 seccións culminan con **CSS Layout Exercise**, no que poderemos deseñar un blog.

Se chegades ata aquí... PARABENS!!! Non é doado. PAra esta tarefa poderedes entregar:

- Unha captura de pantalla que confirme que víchedes todos os vídeos (a medida que finalizades un video veredes que a barra de progreso aumenta).
- O exercicio do **BLOG** como un ficheiro `html` e outro `css` ou como un proxecto (pen) de codepen.

## Problemas co inglés

Podedes traducir o que di Jen usando [Google Translate](https://translate.google.com). Esto eé moi interesante estudiedes o que estudiedes xa que vaivos permitir acceder a documetación en idiomas que non necesariamente dominedes.

Na páxina de Google Translate, podedes pegar a ligazón á paxina que queirades na esquerda, para a continuación picar na ligazón da dereita, xa traducida. Podedes usar ligazóns (links) ou directamente texto en calquera idioma.

## Dubidas

Como sempre, calquera dúbida, a través da cnale de Telegram, do correo electrónico ou da Aula Virtual (ainda que preferiría non usar a Aula Virtual, xa que téñovos en 2 clases diferentes).
